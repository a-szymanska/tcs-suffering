\textbf{Uwaga.} Przynajmniej według Wikipedii, języki rekurencyjne nie wchodzą do hierarchii Chomsky'ego. Za to języki rekurencyjnie przeliczalne już tak. Proszę na to uważać, żeby ktoś się nie wykopał na egzaminie. 

\begin{definition}
    Mówimy, że MT \( M \) ma \textbf{własność stopu}, jeśli po skończonej liczbie kroków trafia do jednego z wyróżnionych stanów \( q_{acc}, q_{rej} \), z których jedyne przejścia prowadzą z powrotem do nich samych.
\end{definition}

Powyższa definicja działa zarówno w przypadku deterministycznym (w którym mamy jedną ścieżkę obliczeń) jak i niedeterministycznym (wtedy chcemy, żeby każda ścieżka obliczeń miała taką własność).
Niestety formalnie Maszyna Turinga nie zatrzymuje się, ale przyjmujemy że po wejściu do stanu \( q_{acc} \), akceptuje słowo i zatrzymuje się, a gdy trafi do stanu \( q_{rej} \), odrzuca słowo i również się zatrzymuje.

\begin{definition}
    Mówimy że język \( L \) jest \textbf{rekurencyjny} albo \textbf{rozstrzygalny} jeśli istnieje Maszyna Turinga z własnością stopu \( M \) taka że \( L(M) = L \).
    
    Zbiór języków rekurencyjnych oznaczamy przez \( \r \).
\end{definition}