Jak wiadomo, każda liczba pierwsza \( p \) spełnia Małe Twierdzenie Fermata: \[ a^{p-1} = 1 \pmod{p} \] Byłby to dobry test pierwszości przy wylosowanej bazie \( a \), gdyby nie to, że liczba złożona też może go zdać dla pewnych szczególnych \( a \). Algorytm Millera-Rabina rozwiązuje, a przynajmniej minimalizuje ten problem. \\
Zanim algorytm, parę kluczowych spostrzeżeń. W grupie \( \integer_p \) równanie \( x^2 = 1 \pmod{p} \) ma dokładnie dwa rozwiązania: \( 1 \) oraz \( p - 1 = -1 \). \\
Mając \( a \) takie, że \( a^{n-1} = 1 \pmod{n} \), wynika z tego, że:
\begin{itemize}
    \item jeśli \( a^{\frac{n-1}{2}} \neq \pm 1 \), to mamy dowód, że \( n \) jest liczbą złożoną.
    \item jeśli \( a^{\frac{n-1}{2}} = -1 \pmod{n} \), to \( a \) nie nada się na świadka niepierwszości \( n \).
    \item jeśli \( a^{\frac{n-1}{2}} = 1 \pmod{n} \), to możemy powtórzyć sprawdzenie dla \( a^{\frac{n-1}{4}}\).
\end{itemize}
Składając powyższe przypadki w całość, otrzymujemy algorytm.
\begin{greyframe}
    Algorytm Millera-Rabina:
    \begin{enumerate}
        \item Znajdź \( s \) i nieparzyste \( k \), dla których \( n-1 = k \cdot 2^s \).
        \item Wylosuj \( a \in \set{2, \dots, p - 1} \).
        \item Oblicz \( (r_1, \dots, r_s ) = (a^k, a^{2k}, \dots, a^{2^{s-1}k}, a^{n-1}) \).
        \item Jeśli \( (r_1, \dots, r_s) = (1, \dots, 1) \), zwróć PIERWSZA.
        \item Jeśli \( (r_1, \dots, r_s) = (\dots, -1, 1, \dots, 1) \), zwróć PIERWSZA.
        \item Zwróć ZŁOŻONA.
    \end{enumerate}
\end{greyframe}
Jeśli algorytm zwraca ZŁOŻONA, na pewno jest to poprawna odpowiedź. W~przeciwnym wypadku prawdopodobieństwo pomyłki jest nie większe niż \( \frac{1}{2} \), w praktyce mniejsze od \( \frac{1}{4} \).

\newpage
\begin{lemma}
    Niech \( n \) będzie liczbą złożoną. Dla losowego \( a \) liczba \( n \) nie przechodzi testu Millera-Rabina z prawdopodobieństwem co najmniej \( \frac{1}{2} \).
\end{lemma}
\begin{proof}
    Rozważamy dwa przypadki:
    \begin{itemize}
        \item \( n = p^k \) jest potęgą liczby pierwszej \( p \). \\
        \textit{Podobno będzie opublikowane.}
        \item \( n \) nie jest potęgą liczby pierwszej \\
        Zapisujemy \( n = pq \), gdzie liczby \( p, \ q > 1 \) są względnie pierwsze.    
        Dla grupy
        \[
            \integer_n^* = \set{a : 1 \le a < n, \gcd(a,n) = 1}
        \]    
        dobieramy takie \( m = \frac{n-1}{2^t} \) dla pewnego \( t \), żeby jakieś \( a \in \integer_n^* \) nie spełniało \( a^m = 1 \).
        Sprawdzając \( m = n-1, \frac{n-1}{2}, \dots, \frac{n-1}{2^s} \), w końcu znajdziemy odpowiednie \( m \), ponieważ \( \frac{n-1}{2^s} \) jest nieparzyste, więc dla \( a = -1\)  na pewno \( a^{\frac{n-1}{2^s}} = -1 \ne 1 \).

	Wybieramy największe takie \( m \), czyli albo \( m = n - 1 \), albo \( a^{2m} = 1 \) dla każdego \( a \in \integer_n^* \). Oznaczmy któreś z \( a \) takich, że \( a^m \neq 1 \) przez \( \alpha \).
    
        Wykażemy, że istnieje \( \beta \) takie, że \( \beta^m \neq \pm 1 \). Jeśli \( \alpha^m \neq -1 \), to mamy \( \beta = \alpha \). W~przeciwnym przypadku rozwiązujemy układ równań:
        \[
            \beta = 1 \pmod{p}
        \]
        \[
            \beta = \alpha \pmod{q}
        \]
        Chińskie Twierdzenie o Resztach zapewnia istnienie rozwiązania modulo \( pq = n \). Wtedy \( \beta^m = 1 \pmod{p} \) oraz \( \beta^m = \alpha^m = -1 \pmod{q} \).
        Zatem niemożliwe, żeby \( \beta^m \) przystawało do 1 lub do \( -1 \) modulo \( n \).
    
        Ustalamy zbiór \( M = \{a : a^m = \pm 1\} \), który stanowi podgrupę \( \integer_n^* \), ponieważ jest podzbiorem elementów odwracalnych zamkniętym na mnożenie.
        Wiadomo też, że \( M \subsetneq \integer_n^* \), ponieważ \( \beta \in \integer_n^* \setminus M \). Rząd \( M \) musi więc dzielić rząd \( \integer_n^* \), w szczególności \( |M| < \frac{n-1}{2} \).
        Zatem losując \( a \in \set{1, \dots, n-1} \) trafimy na \( a \notin M \) z prawdopodobieństwem co najmniej \( \frac{1}{2} \). Taka podstawa \( a \) świadczy o niepierwszości \( n \), ponieważ dla \( m = n-1 \) albo \( a^{n-1} \neq 1 \), albo \( a^{2m} = 1 \) i \( a^m \neq \pm 1 \), co jest wychwytywane przez algorytm.
    \end{itemize}
\end{proof}
Oczywiście można uzyskać jeszcze lepszą wiarygodność, powtarzając test dla kilku \( a \), na przykład 12 kolejnych liczb pierwszych. \\
Złożoność jednego powtórzenia algorytmu to \( \bigO(\log^3(n)) \), ponieważ trzeba wykonać \( \bigO(\log(n)) \) mnożeń na liczbach o długości \( \log(n) \). Można zrobić to szybciej, używając FFT.
